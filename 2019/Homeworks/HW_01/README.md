
# Homework 1
**Click to expand!**

<details>
  <summary>Task 1</summary>
  
  ## Task 1 
Преподавателският състав на курса по СДА има специален админски канал в Slack. Каналът е затворен и за да се присъединиш към него, трябва когато ти бъде подадена парола, да върнеш нейния шифриран вариант. Паролите съдържат само главни букви от английската азбука.

Шифрирането става по следния начин: Всяка последователност от еднакви букви се замества с числото, което указва колко е дълга псоледователността, последвана от самата буква. Правилото важи дори и за последователности от 1 символ. Така, например, AAAABBBCCDAA става 4A3B2C1D2A.

Напишете програма, която по подадена парола извежда нейния шифриран вариант.

**Input Format**

От единствения ред на стандартния вход се въвежда низ str.

**Constraints**

1 <= length of str < 10^7

**Output Format**

На единствения ред на стандартния изход се извежда шифриран вариант на низа str.

**Sample Input 0**

AAAABBBCCDAA

**Sample Output 0**

4A3B2C1D2A  
</details>

<details>
  <summary>Task 2 </summary>
  
## Task 2
Студентите от СИ са получили много високи оценки по СДА и са си го взели с изключение на Иван Лееройдженкинс, който по някакъв начин не само не си е взел курса, а е изкарал отрицателна оценка. За това всички решават да дадат няколко единици от оценката си на Ванката, за да може всички да минат. При подадена минимална оценка за преминаване, брой студенти и техните оценки - определете дали е възможно всички да минат.

**Input Format**

Разделени с празно място следните цели числа: M N A1 ... AN
M - Минимална оценка за минаване
N - Броя на студентите
A1 ... AN - N на брой оценки на студентите

**Constraints**

0 <= N <= 1000
0 <= M <= 1000000
INT_MIN <= A1...AN <= 2000000000

**Output Format**

yes, ако е възможно всички да преминат СДА
no, ako e невъзможно

**Sample Input 0**

3 5 3 6 6 -1 3

**Sample Output 0**

yes

**Explanation 0**

Минималната оценка за минаване е 3. Има 5 участници с оценки 3 6 6 -1 3. Първата 6ца може да сподели 3 единици с -1, за да стане 2. След което ще имаме оценките 3 3 6 2 3. След което втората 6ца може да сподели една единица с 2, за да може накрая оценките да са 3 3 5 3 3. Така всички ще минат.

**Sample Input 1**

10 3 -2 15 12

**Sample Output 1**

no

**Explanation 1**

Минималната оценка за минаване е 10. Има 3 участници с оценки -2 15 12. 15 може да сподели 5 единици с -2, за да стане на 3. След което ще имаме оценките 3 15 12. 12 може да сподели 2 единици с 3, за да стане 5. Накрая ще имаме оценките 5 10 10. 5 не може да мине при минимална оценка 10.
</details>

<details>
  <summary>Task 3 </summary>
  
## Task 3
Запасите от вода на село СДА са на превършване. Кметът трябва да намери начин да осигури на селото максимално много вода. На разположение има n стени, между които има вода. Той трябва да намери колко възможно най-много вода може да се събере между 2 от тях. Той обаче е поставен от баща си на поста и няма идея колко вода ще се получи, затова ви моли за помощ. На разположение имате n стени зададени по дистанция и височина. Например ако масива ви е [1, 5, 7] то първата стена ще е на разстояние 1 и ще е с височина 1, втората ще е на разстояние 1 от първата и ще е с височина 5, а третата ще е на разстояние 1 от втората и на 2 от първата.image

**Input Format**

N - броя на стените
а1...аN - височини на стените

**Constraints**

N > 0
N <= 100000
а1...aN - 10000

**Output Format**

S - литрите които се съдържат между 2те стени

**Sample Input 0**

9 
1 8 6 2 5 4 8 3 7

**Sample Output 0**

49

</details>

<details>
  <summary>Task 4 </summary>
  
## Task 4
Наскоро сте се сдобили с машина за клониране на чорапи. Знаете, че ако сложите нормален чифт чорапи в машитата, тя ще ви даде още 1 нормален чифт и 1 копие на чорапите, но ако сложите копие на чорапите, тя ще ви даде още 2 копия.

Вие имате само 1 нормален чифт чорапи и спешно се нуждаете от още. По-точно, трябват ви точно N копия и M нормални чифта чорапи.

Дали е възможно да получите необходимия брой чорапи, използвайки машината за клониране?

**Input Format**

На първият ред на входа е дадено числото Т. Следват Т реда с по две числа на ред - N (необходим брой копия) и М (необходим брой оригинални чорапи).

**Constraints**

1 <= T <= 10
0 <= N, M <= 1 000 000 000

**Output Format**

Изведете Т на брой реда. На всеки ред изедете "yes", ако е възможно да получите необходимия брой чорапи, или "no" в противен случай.

**Sample Input 0**

2
3 1
5 2

**Sample Output 0**

no
yes
</details>

<details>
  <summary>Task 5 </summary>
  
## Task 5
След успешния турнир по дартс на Freshers' Weekend 2019, от ФСС решиха да направят ежемесечен турнир на играта 501. С новия турнир обаче, дойдоха и нови тревоги за участниците. Те постоянно се чудеха какви и колко различни стратегии имат, които водят до бърза победа.

501 е най-популярната дартс игра, в която играчите започват с 501 точки и се стремят да стигнат до 0 с възможно най-малко на брой хвърляния, като се редуват да хвърлят по 3 стрели. Всички точки, които отбелязват, се изваждат от оставащите им точки.

Мишената е разделена на 20 части, отговарящи на числата от 1 до 20. Всяка от тези 20 части съдържа единичен сектор, който дава точки равни на неговата стойност, двоен сектор (дубъл), равняващ се на съответното число, умножено по 2 и троен сектор (требъл), който дава утроена стройност. В средата на мишената се намира центъра, който също е разделен на 2 части. Външният (по-голям) кръг дава 25 точки, а вътрешния (бул) е дубъл и дава 50. (Вижте картинката за по-подробна информация)

При едно хвърляне на 3 стрели максималния брой точки, който може да се постигне е 180 (3 x 60). За да се излезе и съответно да се спечели играта трябва да се направи така наречения „чекаут“. “Чекаутът” е уцелване на точно толкова точки, колкото са ти останали. Също така, за да се излезе е нужно последната стрела да уцели двоен сектор (дубъл) (вътрешният централен сектор също се брои за дубъл).

Често срещан проблем пред дартс играчите е да разберат дали и по колко начина могат да "изчистят" всичките си останали точки. От вас се иска да напишете програма, която изчислява по колко различни начина може да се направи това при оставащи N точки.

Имайте предвид, че е възможно играчът да пропусне мишената (да направи 0 точки). (вижте примерите)

Два чекаута са различни ако са от различен брой хвърляния (1, 2 или 3) или ако някое от хвърлянията се различава по уцелен сектор. (приемаме, че извън мишената е отделен сектор))

Повече информация за правилата на играта 501 можете да намерите тук: http://www.nicedarts.com/how_to_501

**Input Format**

От първия ред се въвежда числото N – оставащите точки.

**Constraints**

1 ≤ N ≤ 180

**Output Format**

Отпечатайте едно число - по колко начина могат да се "изчистят" оставащите точки.

**Sample Input 0**

4

**Sample Output 0**

10

**Explanation 0**

Възможните излизания са:
С едно хвърляне: двойно 2
С две хвърляния: пропуск и двойно 2; 2 и двойно 1; двойно 1 и двойно 1
С три хвърляния: пропуск, пропуск и двойно 2; пропуск, 2 и двойно 1; пропуск, двойно 1 и двойно 1; 1, 1 и двойно 1; 2, пропуск и двойно 1; двойно 1, пропуск и двойно 1;
Следователно има общо 10 различни начина.

**Sample Input 1**

168

**Sample Output 1**

0

**Explanation 1**

Не е възможно точките да се изчистят с 3 хвърляния.

**Sample Input 2**

50

**Sample Output 2**

1371
</details>
